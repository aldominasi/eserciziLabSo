Nel mezzo del cammin di nostra vita mostra/nascondi nota in-1-1
1.2 mi ritrovai per una selva oscura
1.3 ché la diritta via era smarrita.

1.4 Ahi quanto a dir qual era è cosa dura
1.5 esta selva selvaggia e aspra e forte
1.6 che nel pensier rinova la paura!

1.7 Tant'è amara che poco è più morte; mostra/nascondi nota in-1-7
1.8 ma per trattar del ben ch'i' vi trovai,
1.9 dirò de l'altre cose ch'i' v'ho scorte.

1.10 Io non so ben ridir com'i' v'intrai,
1.11 tant'era pien di sonno a quel punto
1.12 che la verace via abbandonai.

1.13 Ma poi ch'i' fui al piè d'un colle giunto,
1.14 là dove terminava quella valle
1.15 che m'avea di paura il cor compunto,

1.16 guardai in alto, e vidi le sue spalle
1.17 vestite già de' raggi del pianeta mostra/nascondi nota in-1-17
1.18 che mena dritto altrui per ogne calle.

1.19 Allor fu la paura un poco queta
1.20 che nel lago del cor m'era durata mostra/nascondi nota in-1-20
1.21 la notte ch'i' passai con tanta pieta. mostra/nascondi nota in-1-21

1.22 E come quei che con lena affannata mostra/nascondi nota in-1-22
1.23 uscito fuor del pelago a la riva
1.24 si volge a l'acqua perigliosa e guata,

1.25 così l'animo mio, ch'ancor fuggiva,
1.26 si volse a retro a rimirar lo passo
1.27 che non lasciò già mai persona viva.

1.28 Poi ch'ei posato un poco il corpo lasso,
1.29 ripresi via per la piaggia diserta,
1.30 sì che 'l piè fermo sempre era 'l più basso. mostra/nascondi nota in-1-30

1.31 Ed ecco, quasi al cominciar de l'erta,
1.32 una lonza leggiera e presta molto,
1.33 che di pel macolato era coverta;

1.34 e non mi si partia dinanzi al volto,
1.35 anzi 'mpediva tanto il mio cammino,
1.36 ch'i' fui per ritornar più volte vòlto. mostra/nascondi nota in-1-36

1.37 Temp'era dal principio del mattino,
1.38 e 'l sol montava 'n sù con quelle stelle
1.39 ch'eran con lui quando l'amor divino mostra/nascondi nota in-1-39

1.40 mosse di prima quelle cose belle;
1.41 sì ch'a bene sperar m'era cagione
1.42 di quella fiera a la gaetta pelle

1.43 l'ora del tempo e la dolce stagione;
1.44 ma non sì che paura non mi desse
1.45 la vista che m'apparve d'un leone.

1.46 Questi parea che contra me venisse
1.47 con la test'alta e con rabbiosa fame,
1.48 sì che parea che l'aere ne tremesse.

1.49 Ed una lupa, che di tutte brame mostra/nascondi nota in-1-49
1.50 sembiava carca ne la sua magrezza,
1.51 e molte genti fé già viver grame,

1.52 questa mi porse tanto di gravezza
1.53 con la paura ch'uscia di sua vista,
1.54 ch'io perdei la speranza de l'altezza.

1.55 E qual è quei che volontieri acquista,
1.56 e giugne 'l tempo che perder lo face,
1.57 che 'n tutti suoi pensier piange e s'attrista;

1.58 tal mi fece la bestia sanza pace,
1.59 che, venendomi 'ncontro, a poco a poco
1.60 mi ripigneva là dove 'l sol tace.

1.61 Mentre ch'i' rovinava in basso loco,
1.62 dinanzi a li occhi mi si fu offerto
1.63 chi per lungo silenzio parea fioco.
